-26—

aliud est, quam »laboris pe1pessi0«? (ad Heren. III §3). Duo syno-
nyma »ferte et tolerate« desumpta sunt ab interprete ex »perpetua
verborum concertatione eorum, qui definiunt dolorem, cum dicunt aspe—
rum, difficile perpessu, durum, vix'quod terri tolerarique possit«
Tusc. II §30. Haec, quamquam dicuntur de doloribus, pertinent
etiam ad »labores«. Etenim »licet intersit aliquid inter laborem et
dolorem, sunt tamen finitima . . . . et labor est functio quaedam vel
animi vel corporis gravioris operis et muneris« Tus. ΙΙ ξ 35. Iam
igitur si totum versum contuleris cum Graeco, eum plane novum ex-
titisse sub manibus artificis concedes. Ut enim Vergili versus »Durate,
ct vosmet rebus servate secundis« (Aen. I 207) ita Ciceronis cum
Homero nil habet commune, nisi unum verbum >>τλῆτε<<. Itaque vel
ex hoc primo versu, quem tractavimus, cognoscimus Ciceronem esse non
interpretem, sed imitatorem. Multo id magis apparebit, si sequentem
versum ἢ ἐτεόν Κάλχας μαντεύεται ἠὲ καὶ οὐκί cum Cicerone contu-
len's. Pro uno enim ille duos profert, in quibus facili opera vitare
potuit tam fortia verba, qualia sunt »ratosne habeant an vanos pectoris
orsus«. Sed quasi quodam tralaticio sermone utitur. Dixit enim
»pectoris orsus« propterea, quod vaticinia ex pectore anhelari putaban-
tur (cf. Verg. Aen. VI 48, Ovid. Pout. 111 4, 93 »deus est in pec-
tore nostro, haec duce praedico vaticinorque deo«). Nec »rati« dicun-
tur orsus, nisi ex sollemni quadam haruspicinae oratione (de Div. I 85,
Π 80). Etiam de vanitate totius divinationis his libris iterum iterum-
que disputat cf. »irrideamus haruspices, vanos et futiles esse dicamus«
I ξ 36. Iam incipit narratio, εὖ γὰρ δὴ τόδε ἴδμεν. Narratur autem
prodigium. Atqui postulatur ab ipso Cicerone »ut rebus par sit et
aequalis narratio« or. 123. δεῖ γὰρ τὸν ἀγαθὸν ποιητὴν καὶ ῥήτορα
μιμητικόν εἶναι τῶν πραγμάτιον ὑπὲρ ὧν ὄῖν τοὺς λόγους ἑκφέρηι μὴ
μόνον κατὰ τὴν ἐκλογὴν τῶν ὀνομάτων, ἀλλὰ καὶ κατὰ τὴν cumeum«.
Dion. de compos. verb. pag. 89 Raderm. Quam legem videtur ob-
servasse interpres in huius versus versione, mirus enim est et litterarum
concentus (»mem0ri . . . niente« cf. Hor. sat. II 6, 31) et syllabae -
-ent- ter repetitae in his »portentum mente retentant«. Portenta
quasi portentosa oratione proferuntur. Similis est Ciceronis versus
»Tristi advolatu aduncis lacerans unguibus« (Tus. ΙΙ ξ24) de
aquila Promethei iecur dilaniante. Nam is quoque versus ex eis est,
de quibus Dionysi Halicarnassensis verba conferantur pag. 60 l. 1. »τὰ
γράμματα καὶ τὰς συλλαβὰς οἰκείας οἷς ἂν βούλωνται παραστῆσαι
πάθεσιν ποικίλως φιλοτεχνοῦσιν.

Narratio qualis esse debeat non semel exposuit Cicero; »erit per-
spicua si verbis usitatis narrabitur« de orat. II 329. Itaque interpres
in his quoquc versiculis »usitatis verbis« narrat, id tantum curans, ut

