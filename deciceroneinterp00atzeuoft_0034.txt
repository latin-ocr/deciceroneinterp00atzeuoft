*32-

fecit interpreS, quod Graecum illud βίαι reddidit non »vi«, sed »manu«
(cf. ad Att. III 15 ne meis vulneribus manus afferam). Qua de re
plura invenies in Plasbergii vindiciis Tullianis pag. 227 »Festschrift
fiir Vahlen«. Totum autem dictum potes conferre cum Vergili Aen.
XII 46 »haudquaquam dictis violentia Turni flectitur3 exsuperat magis

aegrescitque medendo«.

De Cicerone interprete Sophoclis.

Tandem accedo ad campos uberiores. Amplissimus exstat locus
ex Sophoclis Trachiniis 1046 sqq. in Tuscul. II ξ 20sqq. Toto autem
hoc libro disputat philosophus de tolerando dolore, quem »sic definiunt,
ut dicant eum asperum esse . . . . difficile perpessu« etc. Tus. II
ξ 29sq. = de fin. IV ξ 72 (cf. Tus. II 17 II 18). Atqui inducitur
hoc loco Hercules, »qui tum dolore frangebatur, cum immortalitatem
ipsa moite quaerebat« Tusc. Π ξ 20. Itaque dum summos dolores
nobis ante oculos ponit, eis verbis utitur interpres, quae et rei accom-
modata sunt et quasi sollemnia ac tralaticia in describendo dolore.
Dicit enim »O multa dictu gravia perpessu aspera« Sophocleus
autem Hercules non infit ὦ πολλὰ . . . . καὶ δύσοιστα πήματα -
nam δύσοιστα fere essent, quae a Cicerone dicuntur »perpessu
aspera« — sed »ὦ πολλὰ δὴ καὶ θερμὰ καὶ λόγωι nami«. Statim
igitur initio totius loci apparet, Ciceronem non esse fidum interpretem,
sed liberum imitatorem, id quod confirmabitur, si alterum versum cum
Sophocle contulerimus. Graecus enim poeta pergit »χερσί καὶ νώτοισι
μοχθήσας<<, Romanus »corpore atque animo pertuli«. Quae duo sub-
stantiva per gradum iunguntur. »Nam quo maior vis est animi quam
corporis, hoc sunt graviora ea, quae concipiuntur animo, quam illa,
quae corpore«. Philip. XI §9. Ut autem »maiestatem adferat ora-
tioni ab ultimis et iam oblitteratis temporibus« (Quintill 6, 40) repetit
verbum q. e. »exanclata« (cf. Quintil. 1. 1.) idque, ut videtur perpe-
tuum in Herculis laboribus. Scripsit enim philosophus in Academ. II
ξ 108 »credo Clitomacho ita scribenti, Herculi quendam laborem
exanclatum a Carneade«. Non minus suis utitur pigmentis Cicero
in versibus, qui sequntur. Etenim Sophocles dicit »ἄκοιτις ἡ Διός«,
Cicero »Iunonis terror implacabilis«. Licet hic dubium sit, quo perti-
neat appositum, utrum ad nomen deae, an ad terrorem, id quidem cer-
tum est additum esse ab interprete, ne sit »nuda et quasi incompta
oratio«. Quintil. VIII 6, 41. Adde quod concinnitati satisfacit orator,
cum suum cuique nomini epithetum tribuit3 ut enim Iuno »implacabi-
lis«, ita Eurystheus »tristis« = στυγνός, Deianira »vaecors« est. Hoc
autem appositum, quin multo gravius sit quam ὁολῶπις, non dubitamus

