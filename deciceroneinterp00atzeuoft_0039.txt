-37-

alia docet, tum haec »nonne animo sanguis et pallor et gemitus, ex-
tremus denique exspirantis hiatus insidet? VI 2, 31. Agnoscas
igitur oratorem Ciceronem in his »vestrone pressu quondam Nemeaeus
leo frendens efflavit graviter extremum halitum«. Quasi oculis vi-
dere nobis videmur et leonem, et draconem »auriferam obtutu adser-
vantem arborem« (cur »obtutu« addiderit appareat ex Festo pag. 67),
et Erymanthiam vastificam beluam«. Epitheta adiecit Cicero, quia ut
dixi quasi pictor est »Nam . . . permultum movet illustris explanatio
rerumque, quasi gerantur, sub adspectum paene subiectio, quae et in
exponenda re plurimum valet et ad illustrandum id, quod ex—
ponitur et ad amplificandum« de orat. ΠΙ 202. Accedit aliud.
Quid? Tot bene facta Herculis dum afferuntur et describuntur, nonne
quasi laudatio fit laudatissimi viri‘? Nonne ipse Cicero Herculem facit
exclamantem »nec quisquam e nostris spolia cepit laudibus «22 Qualia
autem facta habent uberrimam copiam ad laudandum? »Gratissima
laus eorum factorum habetur, quae suscepta videntur a viris fortibus
sine emolumento ac praemio, quae vero etiam cum labore et
periculo ipsorum, haec habent uberrimam copiam ad laudan-
dum, quod et dici ornatissime possunt et audiri facillime. Ea enim
denique virtus esse videtur praestantis viri, quae est fruc-
tuosa aliis, ipsi autem laboriosa aut periculosa« de or. ΙΙ 346.
Tota igitur materia ea fuit, in qua laxaret orator frenos eloquentiae,
in qua suo uteretur penicillo, suis verbis, suo ingenio.

His singulis rebus pertractatis, restat, ut de toto loco aliquid ad-
dam. Neque enim solus Cicero imitatus est, sed Ovidius item et
Seneca(?). Publica fuit materies, quae tamen privati iuris facta est, ut
ab Ovidio ita a Cicerone. Ex illo unum mihi liceat proferre locum,
ex quo appareat, quae ratio intercedat inter poetam tragicum et elegia-
cum. Apud Sophoclem V. 1102 legimus κούδεὶς τροπαῗ ἔστησε τῶν
ἐμῶν χερῶν. Herculem de se ipso his verbis gloriantem tamquam
mendacii coarguit uxor amenti caeca furore apud Ovidium

»Se quoque nympha tuis ornavit Iardanis armis,

Et tulit e capto nota tropaea viro«.
(Her. IX 104.)

In hac autem re turpissima, vinci scilicet virum a femina, poeta ille
potissimum versatur. Omphale — sic facit Deianiram scribentem, —
Omphale te vicit

»I nunc, tolle animos et fortia gesta recense,

Cum tu non esseS‚ iure vir illa fuit«.
Vides quo furor egerit amantem.
Ut ad Ciceronem revertar, profitetur orator »Non mehercule

