..29-

retenta metu« (Ovid. her. XI 82). Pertinet igitur hoc participium ad
haesitantiam linguae, qua vice fungitur apud Homerum »livam«. Ob-
mutuerunt autem Achivi, unde tam subitum portentum; apte igitur
addit »obstipuistis«. Iam repetuntur ab Homero versus 313 et 317, a
Cicerone non item. »Eandem« enim »rem non dicemus eodem
mod01), nam id quidem obtundere auditorem est, non rem expolire ——
Sed commutate« (ad Heren. IV 54). Denique in peroratione τῶι δε-
κάτωι δὲ πόλιν αἱρήσομεν εὐρυάγυιαν<< tamquam ad animos incitandos
amplificatione utitur interpres »Quae decumo cadet et poena satiabit
Achivos«. Id igitur spectat, ut auditoribus ante oculos ponat, quales
ex tot tantisque laboribus fructus percepturi sint. Neque enim »solum
effici posse, quae suademus erit persuadendum (in perorationibus scili-
cet), sed curandum etiam, ut illa . . . iucunda videantur. Ad commo-
vendos autem animos maxime proficient eiusmodi sententiae, quae aut
ad explendas cupiditates aut ad odium satiandum aut ad ulciscendas
iniurias pertinebunt« Cic. orat. part. ξ 95sq.

De Cicerone interprete Homeri haec hactenus3 quae enim restant,
ea alio h. o. loco a nobis proferentur. Ostendimus Ciceronem his ver·
sibus transtulisse Homerum, ut decet oratorem. Orator autem artis
rhetoricae legibus tenetur. Quas leges, quoad huc pertinerent, ex in-
tima ipsius Ciceronis disciplina nos attulimus. Sed Cicero usque adeo
orator est, ut vigeat in eo vivatque tota oratoria disciplina tamquam
animus in corpore. Artis igitur in hac versione siqua vestigia detexi-
mus, ea profecta esse putabimus ex ingenio perfecti oratoris. Quoniam
autem arbores, ut aiunt, sui cuiusque ingenii poma ferunt, non mira-
mur, quod nobis licuit ex Graeca stirpe, quam transtulit Tullius in
’ hortos Romanorum, novos, ut ita dicam fiores decerpere. Ex his autem
floribus prima sibi mella collegisse videtur Ovidius, qui in metamor-
phosibus (XII 10—23) eundem Homeri locum imitatus est.. Sunt quae
magis ad Ciceronem, quam ad Homerum respiciant. Cf. Cic. »vidi-
mus immani specie tortuque draconem«, Ov. v. 13 »Danai videre
draconem, Hom. 308 ἐφάνη μέγα σῆμα. Cic. »corripuit pullos«,
Ov. v. 17 corripuit serpens, Hom. 316 λάβεν. Cic. »quidnam obsti-
puistis Achivi« Ov. v, 18 obstipuere omnes3 Cic. »Troiam . .-
quae decumo cadet, Ov. v, 20 Troia cadet Hom. 329 πόλιν αἱρή-
σομεν. Cic. »Abdidit et duro formavit tegmine saxi«, Ov. »Fit lapis
et servat serpentis imagine saxum« (cf. Cic. de div. §65 »de dracone
silet, qui, . . . lapideus dicitur factus«). Quod (licit »abdidit« inter-
pres, patet eum legisse >>ἆίὸήλον<< cf. schol. ὁ φήνας utitor θεός καὶ
ἄδηλον irminam«.

1) Cf. pag. 9 huius opusculi.

