bitis« 997 21 = »ἀγαπᾶν χρή<< et »ne quid ultra requiratis« 997„
»πρέπει τούτου μηδὲν ἔτι πέρα ζητεῒν<<. Deinde in Ciceronis verbis
miror bis idem esse expressum3 nam ea, quae exscripsimus »bene agi
putate, si similitudinem veri consequatur (scil. oratio«, plane eodem
spectant, quo quae statim sequuntur »contenti esse debebitis, si proba-
bilia dicentur«. Haec repetitio inde mihi orta esse videtur, quod Cicero
totius loci enarrationem ante oculos habuit, quam ad versionem advo-
cavit. Cetera autem inde a »Quocirca si forte« . . . usque ad »requi-
ratis« ex ipso Platone verbum fere ex verbo transtulit3 itaque eum
fugit repetitio, quae est in verbis »bene agi putate« et »contenti esse
debebitis«.

De hac re nos quidem haec hactenus3 sufficit enim quaestionem
movisse. Certe non miraremur, si Cicero in vertendo Platonis Timaeo
»qui et a veteribus difficilis habitus est« Chalcid. pag. 69 Wrob., eis
usus esset auxiliis, quae exstabant atque in promptu erant.

De arte interpretis nobis liceat aliquid addere. Constat Ciceronem
haud raro duobus vocabulis reddidisse unum Graecum. Ne forte mire-
mur, quam et saepe et suo plerumque iure hac ratione usus sit in ter-
minis philosophiciS, audiamus ipsum. Profitetur enim de Fin. ΙΠ ἓ 15
»equidem soleo etiam, quod uno Graeci, si aliter non possum, idem
pluribus verbis exponere«. Ut afferam exempla, vertit pag. 99816 §11
»intellegentia et ratio« = νόησις; quem Plato δημιουργόν dicit (42 Ε)
eundem Cicero »genitorem et effectorem« ξ 47 pag. 100963 cf. nat.
dem-,1 18 »opificem aedificatoremque mundi Platonis de Timaeo deum«.
Talia permulta. Exstant autem, quae nescio an cum fructu accuratius
examinentur: velut Tim. ξ 38 pag. 100624 »difficile factu a dis ortis
fidem non habere . . . sed . . . veteri legi morique parendum est =
τῶι νόμωι πιστευτέον 4οΕ. Sciebat interpres νόμον esse et consue-
tudinem sive morem et legem. Dubitabat utro rectius hoc loco uteretur
vocabulo; itaque utroque usus est. Plane eiusdem est generis pag. 100825
»quae cum ita designasset, seseque si quid postea fraudis aut vitii eve-
nisset, extra omnem culpam causamque posuisset« = ἵνα τῆς ἔπειτα
κακίας ἑκάστων εἴη ἀναίτιος 42 D. αἴτιος dicitur et qui in culpa
est, et auctor alicuius rei3 quapropter αἰτία potest esse culpa, potest
etiam causa. Itaque interpres, quippe qui esset in dubio, utram notionem
praeponeret, utramque posuit.

Tertii generis instar sit Tim. ξ 9 pag. 997³, »non tranquillum
et quietum, sed immoderate agitatum et fluitans« = οὐχ ἡσυχίαν
ἷίγον, ἀλλὰ κινούμενον πλημμελῶς καὶ ἀτάκτως. 30 A. Duobus hoc
loco utitur vocabulis, ut satisfaciat concinnitati rhetoricae. Bina onim
inter se membra respondere voluit »tranquillum et quietuim ab altera
parte, »agitatum et fluitans« ab altera. Quam rationem nunquam legem

2·

