,10-

Dum interpres, ut vertendo fructus capiat, synonyma admittit, facere
non potuit, quin modo simplici uteretm· verbo modo composito. Ut
afferam exempla Ar. v. 439 δεξιτερήν τανύοντι vertit v. 212 dextram
porgen83 Ar. v. 251 καὶ οἳ δεξιτερή τετάνυσται »dextram intendit«.
Contra » Κηφεύς ἐκ βορέω μεγάληι nivei χειρί nehem« v. 630, »non
cessat tendere (schol. ἐκτείνει γὰρ τὴν χεῖρα) palmas« 415. — Venti
dicuntur sive »flamine mulcere« (117), sive »flatu permulcere« (184);
Ales est »clinata magis Aquilonis ad auras« (86 = ἆσσότερον βορέαο
313), Aries autem »flamen ad Austri inclinatior« 10 = νοτιιότερος
238. Tamus, quia »succidit 111 curvo claudus pede« Manil. 259, apud
Ciceronem et »genuflexo« (290) est et »inflexoque genu« (330). Patet
tamquam ad amussim hanc normam dicendi observatam esse ab inter-
prete. Itaque Anquitenentis »supera duplices umeros adfixa videtur
Stella micans« (Frgm. XIV), Arcturi »subter praecordia fixa videtur
Stella micans« (Frgm. XVII), atque invicem Leonem »rutilo sequitur
collucens corpore virgo« (322) »Ipsaque consequitur lucens vis magna
Nepai« (324). Ut autem et »lucent« et »collucent«, et »relucent« (Frg.
VIII) stellae, ita et »fulgent« et »luce refulgent« (108, 410). Quid?
quod Sol signa »aeterno convestit lumine lustrans« (332) et quod
Aquarius »vestivit lumine terras« 473 ¹).

Adde quod signa modo caligine sunt »tecta« (194) modo »nube
contecta« (204), quod denique aliorum ortu modo »pelluntur« (467)
modo »depelluntur« (469). -

Desino exempla congerere, quorinn copia cuivis legenti appareat.
Hoc tantum moneo, iure dixisse de Cicerone Frontonem, »eum genera
verborum copiosissime uberrimeque tractasse, verba propria, translata,
simplicia, composita« (pag. 63 Nau).

Subsisto: accessimus enim ad Ciceronis Aratea tamquam ad artis
eius incunabula, ut disceremus, ex quibus initiis ad »immortalis ingenii
beatissimam ubertatem« (Quintil. X 1, 108) pervenerit. Condonamus
adulescentulo, quod saepe, scholiis licet adhibitis, scriptorem parum 111-
tellexit. Nec facimus cum Balbo, quem »ita delectant« carmina Aratea,
»ut multa ex eis memoria ν teneat (Nat. deor. II ξ 104). Immo verum
esse nobis quidem persuasimus »plerumque ad orationem faciendam ver—
sus adiuvare« (Fronto pag. 54 Nau). »Ideoque« — sic pergo cum
Quintiliano X 5, 16 - 1111111 videtur M. Tullius tantum intulisse elo-
quentiae lumen, quod 111 hos quoque studiorum secessus excurrit«.
»Sensit enim —— ut bene iudicat B'Ielanchthon in Eloquentiae encomio
(pag. 42 Hartf.) sensit inquam Cicero facundiam versibus scribendis ali
eamque ob causam ct saepe scripsisse carmen et poetarum perstudiosum

1) Norden Aen. pag. 290.

