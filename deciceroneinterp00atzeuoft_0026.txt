-24-

sunt pauca, quae praemitti debeant. Contendimus enim supra ¹) non
sine causa translatum esse Platonem a Cicerone. Summus scilicet
Romanorum orator non imitari tantum, verum etiam aemulari voluit
Platonis orationem, Platonis »singularem suavitatem« (de Div. I 78).
Etenim semper philosophorum illum deum Platonem admirabatur, »quod
in oratoribus irridendis ipse esse orator summus videbatur« De or. I 47.
Condonabimus igitur Ciceroni, quod materiam non semper penitus per-
spexit; nam »in Timaeo Platonis rerum obscuritaS, non verborum
iacit, ut non intellegatur oratio« (de Fin. II 15). Praeterea noli
oblivisci, Ciceronem non esse philosophum, sed oratorem, id quod ipse
profitetur, cum dicit »cum hoc genere philosophiae, quod nos sequimur,
magnam habet orator societatem«. De Fato §3 Perfecti autem
oraton's est »saepe auctoritatem petere ad fidem faciendam ex
philosophorum et poetarum et historicorum et dictis et scriptis«
(Top. 78). Testimonia enim — ut ait Quintilianus V 11, 37 - quod-
ammodo sunt potentiora«. Itaque »sententiis poetarum non ora-
tiones modo sunt refertae sed libri etiam philosophorum, qui
quamquam inferiora omnia praeceptis suis ac litteris credunt, repetere
tamen auctoritatem a plurimis versibus non fastidierunt« (Quintil.
V 11, 39). Videmus igitur plane ex consuetudine veterum scriptorum
fieri, ut »oratio a disputandi subtilitate traducatur ad exempla« Cic.
Tusc. III 56. Quam consuetudinem unde acceperit Cicero ipse quae-
renti Attico his verbis exponit »fuisti saepe, cum Athenis esses in
scholis philosophorum, . . . auimadvertebas igitur . . . versus ab eis
admisceri orationi... . Philo noster et lecta poemata et loco
adiungebat. Itaque postquam adamavi hanc quasi senilem declamatio-
nem, studiose equidem utor nostris poetis, sed sicubi illi defe-
cerunt, verti multa de Graecis, ne quo ornamento in hoc genere
disputationis careret latina oratio« Tus. II 26. Animadvertas
velim Ciceronem diserte dicere »in hoc genere disputationis«. Ab illo
autem immane quantum distat familiaris sermo, qualis exstat in epistu-
lis. In eis quoque permultis locis versus afferuntur, nusquam vertuntur.
Ne in ea quidem epistula, quam »genere novo litterarum usus« scripsit
ad Caesarem (ep. XIII 15), utitur versibus latine expressis, sed ipsis
Homericis. Deinde animadvertas Ciceronem dicere »ne quo ornamento
careret latina oratio«. Id enim quam maxime sibi proposuerat, ut
Graecas litteras patrio sermone suis civibus mandaret. Quapropter
etiam Graecorum poetarum versus aut vertero, aut omnino omittere
debebat. Adde, quod »omnis loquendi elegantia quamquam expolitur
scicntia litterarum, tamen augetur legendis oratoribus et poetis« (de

1) pag. 12 h. 0.

